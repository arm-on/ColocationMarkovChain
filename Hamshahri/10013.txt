. سرویس سیاسی: تیمسار سرلشکر علی شهبازی رئیس ستاد مشترک ارتش جمهوری 
اسلامی ایران روز گذشته با انتشار پیامی هفته بسیج را به رهبر معظم 
انقلاب اسلامی و ملت قهرمان ایران تبریک گفت. 
رئیس ستاد مشترک ارتش با اشاره به فداکاریهای بسیج در طول هشت سال 
دفاع مقدس اضافه می کند ملت ما با گرامیداشت این هفته تلاش و از
خودگذشتگی نیروهای جان برکف بسیجی را ارج می نهند. 
در قسمتی از پیام سرلشکر شهبازی آمده است: نیروهای مسلح کشورمان 
افتخار دارد که پشتیبان بسیج مردمی است و حضور نیروهای بسیجی در
کنار آنها موجب تقویت و استحکام صف مجاهدان فی سبیل الله خواهد شد. 
سازمان عقیدتی سیاسی ارتش جمهوری اسلامی ایران نیز دراطلاعیه ای هفته 
بسیج را گرامی داشت. 
این سازمان در اطلاعیه خود باقدردانی از مقام والای بسیجی اعلام کرد
که به منظور زنده نگهداشتن خاطره دلاوریهای این عاشقان وتداوم 
وحدت و هماهنگی بین مردم و نیروهای مسلح برنامه هایی را برای 
گرامیداشت این هفته تدارک دیده است.