یک شبکه جعل دلار آمریکا با مقادیر زیادی اسکناسهای یکصد دلاری جعلی 
در استانبول شناسایی شد. شهربانی استانبول با اعلام این مطلب افزود: 
ده تن از اعضای شبکه مذکور دستگیر شده اند. یک تبعه ترکیه به نام احمد
بلند خزر صاحب یک شرکت بین المللی نشریاتی بزرگ در شهر استانبول، 
رهبری این شبکه را به عهده داشت. یک عضو شبکه یادشده به هنگام فروش 
یکصد هزار دلار اسکناس یکصد دلاری جعلی به مامورین پلیس که با لباس 
مبدل با وی وارد معامله شده بودند دستگیر و موجب شناسایی سایر اعضای 
شبکه شد.