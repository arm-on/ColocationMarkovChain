از واحد رسانه های خارجی 
افزایش تلفات سیل در چین 
پکن- تلفات بارندگی وسیل در کشور چین، تاکنون به بیش از سیصد
تن رسیده است. این سیل که در چین بی سابقه است 764 تن را مجروح 
کرده و نزدیک به 5 3 / میلیون نفر را بی خانمان کرده است. آب
رودخانه های ایالات سیل زده تا 31 سانتی متر افزایش یافته است. 
قتل عام مرموز یک خانواده پاکستانی 
. لاهور- یک زن و پنج فرزندش دیشب در منطقه مهاجرآباد شهر لاهور، 
توسط گروهی ناشناس قتل عام شدند. مهاجمان گلوی شش عضو خانواده را
پاره کرده بودند. دو روز پیش نیز حادثه مشابهی در همین منطقه روی 
داد که در آن یازده تن کشته شدند. 
انفجار دو بمب در دو کشوردو بمب دیروز در دو کشورکلمبیا وبرمه 
منفجر شد. 
انفجار بمب در شهرتوساکیوی کشورکلمبیا دو تن را کشت و یک نفر
را به شدت مجروح کرد. بمب نزدیک ساختمانی درمرکز شهر کار گذارده 
شده بود. 
انفجار دیگر در مقابل سفارت آمریکا در شهررانگون کشوربرمه روی 
داد. این بمب در زیر تخته آگهی های دولتی قرار داده شده بود. در این 
انفجار کسی آسیب ندید. 
محکومیت دو ایرانی در ژاپن وقبرس 
. توکیو- یک دادگاه توکیو یک ایرانی به نام محمدرضا شهرودی را که 
با شش ایرانی دیگر از زندان این شهر فرار کرده بود، دیروز به پنج 
سال زندان و 800 هزار ین جریمه نقدی محکوم کرد. هنوز دو تن از این 
ایرانیان دستگیر نشده اند. 
ضمنا یک دادگاه قبرس یک ایرانی را به نام سیامک نژادرحیمی که 
حامل 845 Cannabis گرم کانابیس (برگ شاهدانه) بود به 5 3 / سال زندان 
محکوم کرد. 
تلفات حمله چرخبال به کشتی. سیدنی - خلبان یک هلی کوپتر (چرخبال)
متعلق به کشورگینه نو دیروز یک کشتی را در آبهای اطراف جزایر
سلیمان به گلوله بست و شش تن از سرنشینان کشتی را کشت. علت و
جزییات حادثه منتشر نشده است. 
تلفات سنگین انفجار فروشگاه ترقه 
. اسکات تاون - آتش سوزی در یک فروشگاه ترقه و وسایل آتش باکزی در
شهراسکات تاون ایالت اوهایو آمریکا هشت تن کشته وپنج مجروح 
برجای گذارد. دلیل آتش سوزی، بازی کودکان با وسایل آتش زا در کنار
فروشگاه بود. ماموران آتش نشانی پس از چندساعت تلاش، آتش را فرو
نشاندند.