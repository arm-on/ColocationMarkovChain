31 درصد تولید آب شهری در کشور هدر می رود
سرویس شهرستانها: به گفته معاون نظارت بر اموربهره برداری شرکت 
مهندسی آب وفاضلاب کشور هر سال 900 میلیون مترمکعب آب شهری به 
دلیل فرسودگی شبکه های آبرسانی هدر می رود. 
مهندس ستار محمودی در سفر به بیرجند گفت: رقم یادشده 31 درصد
تولید آب شهری کشوراست. وی از انشعابهای غیرمجاز و عدم دقت 
سیستم های اندازه گیری، به عنوان دیگرعوامل هدر رفتن آب شهری یاد
کرد. 
کارخانه ابریشم کشی در بابل احداث می شود
. بابل - خبرنگار همشهری: بااختصاص 110 میلیون ریال اعتبار، 
کارخانه ابریشم کشی دربابل احداث می شود. رضازاده رئیس سازمان 
تعاون روستایی بابل ضمن اعلام خبر افزود: در این کارخانه که به زودی 
راه اندازی خواهد شد، برای 60 نفر از بانوان روستایی منطقه ایجاد
اشتغال می شود. در زمینه پرورش کرم ابریشم، یک شرکت تعاونی با 157
نفر عضو در بابل فعالیت دارد. 
معرفی فرماندار جدید سقز
. سقز- خبرنگار همشهری: رحیمی استاندار کردستان در جمع مسئولان 
اجرایی شهرستان سقز، حسین هاتفی فارمد را به عنوان فرماندار
جدید سقز معرفی کرد. استاندار در این نشست، لزوم استفاده از
جاذبه های توریستی منطقه از جمله غار کرفتو را مورد تاکید قرار داد و
توصیه کرد راه ارتباطی تا محل غار به سرعت بازسازی شود. 
توسعه شبکه های آب مهران ودهلران 
. ایلام - خبرنگارهمشهری: عملیات اجرایی توسعه شبکه آب آشامیدنی 
شهرهای مهران ودهلران آغاز شد. طول شبکه های جدید در سال جاری در هر
شهر 5500 متر خواهد بود که با استفاده از لوله های آزبست سیمان با
قطرهای 100 تا 200 میلیمتری اجرا می شود.