. سرویس علمی فرهنگی: گزارش سالانه پیشرفت ملل 1996، از سوی صندوق 
کودکان سازمان ملل متحد (یونیسف) منتشر شد. 
به گزارش خبرنگار ما، گزارش پیشرفت ملل 1996، به عنوان سندی از
وضعیت بهداشت، تغذیه و آموزش کودکان در جهان، شامل مجموعه 
نمودارها، جداول وگزارشهای خبری مختلفی از میزان پیشرفت بوده و
در واقع گزارشی است از دستاوردها و کاستی‌ها در زمینه های کلیدی رفاه 
انسان‌ها و سرمایه گذاری کشورها برای آینده مردمانشان. 
آمار و ارقام این گزارش درمجموع حاکی از پیشرفتی پایداربه سوی 
کاهش بیماریها و مرگ کودکان، بهبود نسبی در تغذیه اکثر کشورها و
افزایش مداوم شمار پسران و دختران در مدارس است. از سوی دیگر، حقایق 
ناراحت کننده ای که زندگی کودکان و سلامت مادران را تهدید می کنند در
گزارش مذکور مورد بررسی قرار گرفته اند، که از جمله آنها نرخ بسیار
بالای سوءتغذیه کودکان در برخی کشورهای آسیا و فاجعه بزرگ مرگ مادران 
باردار در کشورهایی است که فاقد خدمات لازم برای زایمان هستند. 
براساس اطلاعات این گزارش، آمارهای دهه اخیر نشان می دهندکه سالانه 
حدود 600 هزار زن، به هنگام بارداری و زایمان جان خود را از دست 
می دهند و در مقابل هر زنی که جان خود را از دست می دهد، 30 زن دچار
زخم، عفونت و ناتوانی های مختلف می شوند که معمولا بدون درمان و بدون 
آن که درباره آن سخنی گفته شود به حال خود رها می شوند. 
تنها 38 کشور از افزایش یاکاهش سوءتغذیه کودکان در کشورخود مطلع 
هستند و از این تعداددر 9 کشور (که 6 کشور آن درآفریقا قرار
دارند) سوءتغذیه درسالهای اخیر رو به افزایش گذاشته است، که از
جمله آنها کشورهای بولیوی، جامائیکا، سنگال، مالاوی، کنیا و اتیوپی 
هستند 440 کشور به هدف سال 2000یعنی پوشش 90 درصد ایمن سازی برای 
بیماری سرخک رسیده اند و دراین میان ایران به میزان 97 درصدایمن سازی 
در این زمینه رسیده است سطح ایمن سازی سرخک در کشورهای در حال 
توسعه هم اکنون با پوشش 79 درصد به سطح کشورهای صنعتی (81 درصد)
رسیده است.