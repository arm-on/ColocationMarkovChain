پادگان روسی مدافع پورت آرتور تسلیم شد
2 ژانویه 1905
نیروهای روسیه درپورت آرتورکه پس از حمله ژاپنی‌ها به این 
بندر، از مدت‌ها پیش در محاصره کامل قرار گرفته بودند، سرانجام 
چاره ای جز تسلیم نیافتند. 
ژنرال آناتولی استوسل فرمانده پادگان روسی، هنگامی تصمیم به 
تسلیم بی قید وشرط قوای خود گرفت که امیددریافت هرگونه کمکی را
ازحکومت مرکزی روسیه از دست داد. به فرمان تزار، ناوگان عظیم 
روسیه در دریای بالتیک برای جنگ با ژاپنی‌ها عازم خاور دور است، اما
این سفر طولانی است و نوعی نوشداروی پس از مرگ خواهد بود. 
مدافعان روسی پورت آرتور جمعا 45 هزار نفر بودند که در جنگ با
ژاپنی‌ها در ماههای اخیر 7 هزار و 700 کشته پانزده هزار زخمی برجای 
نهادند. 
پس ازتسلیم روس‌ها و تصرف بندر، ژاپنی‌ها مقادير هنگفتی اسلحه و
مهمات و سازوبرگ جنگی به دست آوردند. 
ژنرال استوسل آزاد گذاشته شد تا پورت آرتور را ترک کند، اما
سرنوشت غم انگیزی درانتظار اوست، زیرا در روسیه محاکمه نظامی 
خواهد شد و اگراعدام نشود، ده سال زندان برای او قطعی است. 
زیرنویس عکس: 
تسلیم روس‌ها به نیروهای ژاپنی در پرت آرتور
یکشنبه سرخ در سن پترزبورگ 22 ژانویه 1905
در سن پترزبورگ، تظاهرات آرام 30 هزار کارگر به رهبری گئورگی 
گاپون که از تزارروسیه تقاضای اصلاحات اساسی درکشور داشتند به 
خاک و خون کشیده شد. جمعیت تظاهرکننده که به سوی کاخ زمستانی تزار
در حرکت بود، در شعارهای خود لزوم بهبود وضع رقت بار روستائیان و
کارگران، تشکیل مجمع قانون گذاری از نمایندگان مردم، رفع مشکلات 
مطبوعات و آزادی فعالیتهای مذهبی را تقاضا داشتند. مقامات 
حکومتی ابتدا کوشیدند با وعده و وعید تظاهرکنندگان را از پیشروی به 
سوی کاخ سلطنتی منصرف کنند، اما جمعیت قانع نشد و تظاهرات ادامه 
یافت در این گیرودار گلوله ای شلیک شد و جمعیت را به هیجان آورد و
خشونتی بی سابقه میان تظاهرکنندگان و پلیس آغاز شد افراد یک واحد
سراپا مسلح به فرماندهی گراندوک سرژ عموی تزار، ناگهان وارد معرکه 
شدند و به سوی تظاهرکنندگان خشمگین آتش گشودند. 
بیش از هزار نفرقربانی این رویداد شدند مفسران سیاسی تظاهرات 
خونبار سن پترزبورگ رایکشنبه سرخ نامیده اند و عقیده دارند که این 
فاجعه و شدت عمل حکومت در برابر تظاهرات آرام اصلاح طلبانه کارگران، 
علاقه و احترام مردم کوچه و بازار را به تزار که هنوز کم وبیش وجود
داشت متزلزل کرد و امید به اصلاحات اجتماعی را در کشور از میان برد. 
مقامات حکومتی گناه این کشتار را به گردن معرکه داران تظاهرات 
انداختند ودر بیانیه ای اعلام کردند در این ماجرا بویژه گئورکی گاپون 
(کشیش آشوبگر) نقش اساسی داشته و با سخنان تحریک آمیز، مردم را به 
تمرد از هشدار پلیس و هجوم به کاخ تزار و مقابله با گارد نگهبانان 
برانگیخته است. در نتیجه آنها نیز برای دفاع از خود به اسلحه متوسل 
شده اند. کشیش گاپون که تحت پیگرد پلیس است در خفا زندگی می کند و
گفته شده است از روسیه گریخته است. 
کنگره گیاهخواران اول ژانویه 1905
کنگره ای از گیاهخواران وهواداران طبیعت دراسکونادر بلژیک 
تشکیل شده واساسنامه ای در 45 ماده برای تاسیس انجمنی در یک مرکز
دائمی با شعبه هائی در سراسر جهان به تصویب رسانده است. 
نخستین سیاهپوست بلندپایه درآمریکا
7 ژانویه 1905
تئودور روزولت، رئیس جمهوری دوباره برگزیده شده آمریکا، سیاستمداری 
لجوج و یکدنده است. او تاکنون سه بار یک شخصیت سیاهپوست را برای سمت 
مدیریت گمرک در ایالت کارولینای جنوبی به مجلس سنا معرفی کرده و
هرسه بار با رای منفی سناتورها روبه رو شده است. اما روزولت کسی نیست 
که عقبنشینی کند. او به تازگی بااشاره به این که مخالفت سناتورها
در دوره قانون گذاری قبلی براساس پیشداوریهای مضحک و غیرقابل قبول 
قرارداشت، باردیگر معرفی نامه آن سیاهپوست را برای همان سمت به 
سنا فرستاد و این بارانتخاب وی به تصویب رسید. بدین سان، آقای گرن 
نخستین سیاهپوستی است که در آمریکا بر یک مقام بالا و مهم دولتی تکیه 
می زند. 
زلزله در پارلمان و دولت فرانسه 
ژانویه 1905
بحران سیاسی در فرانسه همچون زلزله ای پارلمان و دولت را تکان داد و
در ستیغ قدرت، شماری از بلندپایگان را جابه جا کرد. موج دگرگونیها با
تغییر رئیس پارلمان از راه رسید وپل دومر با 265 رای جانشین هانری 
بریسون رئیس پیشین شد که فقط 25 رای از او کمتر داشت. رئیس تازه از
مدتی پیش سیاستهای دولت را زیر شلاق انتقاد گرفته بود و بتدریج بر
هواداران خویش افزوده بود. 
با پیروزی او در دستیابی به رهبری پارلمان، امیل کمبنخست وزیر که 
اکثریت پارلمانی حامی کابینه خود را متزلزل دید، چاره ای جز
استعفا نیافت. وی که به جناح رادیکال سوسیالیستهای تندرو وابسته 
بود، در مدت حکومتش سیاست قاطعی در پیش گرفت، بی آنکه بتواند به 
برنامه های اصلاحی و وعده های طلائی خود جامه عمل بپوشاند. 
موریس روویه که قبلا وزیرتجارت و مدتی وزیر دارایی بود، مامور
تشکیل دولت جدیدشده است. جناحهای معتدل ورادیکال هردو از او
حمایت می کنند. 
سفر از پاریس تا خاور دور، فقط در 21 روز
اول ژانویه 1905
با راه اندازی راه آهن سرتاسری سیبری، اکنون این امکان فراهم شده 
است که مسافران اروپایی مسافت طولانی اروپا- خاور دوررا حداکثر
در سه هفته بپیمایند. قبلا چنین سفری ماه‌ها به درازا می کشید و در
طول مسیر با مخاطراتی همراه بود. راه آهن دولتی روسیه و یک کمپانی 
راه آهن بین المللی اکنون دو نوع قطار لوکس برای مسافرت از پاریس تا
ولادیوستک در انتهای شرقی سیبری عرضه می کنند. این قطارها مجهز به 
امکانات رفاهی و نیمکتهای تختخوابشو و رستوران هستند، اما فقط در
قطار بین المللی غذاهای مورد پسند خارجیان عرضه می شود و در قطارهای 
دولتی غذا باب طبع روس‌ها یا ملیتهای دیگر امپراتوری است. 
زیرنویس عکس: 
ایستگاه اوب بر روی راه آهن سراسری سیبری 
پاریس: بودجه غذایی مردم اول ژانویه 1905
در حالی که در گوشه و کنارپاریس، رستورانهای مجلل باقیمتهای 
سرسام آور سفره های رنگین برای مشتریان ثروتمند خود می گسترانند، 
تعدادی رستوران‌ها در قطب مخالف، شعاربهترین غذا با کمترین بها را
محور تبلیغات خود برای جلب مشتری قرار داده اند صرف یک غذای شکم 
سیرکن گوشتی در هریک از فروشگاه‌ها و کافه های ارزان فقط ده سانتیم 
(یک دهم فرانک) است. 
در مقابل در رستورانهای لوکس برای هروعده غذا با مخلفات وتشریفات 
عریض و طویل، بیش از صد برابر و گاه حتی یکهزاربرابر باید
پرداخت.