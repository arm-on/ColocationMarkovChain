وزیر امور خارجه: دولت ایران مایل به تداوم روابط دوستانه با
آلمان است 
. سرویس سیاسی: سومین میزگرد ایران وروسیه روز گذشته با شرکت مقامات 
و اندیشمندان ایرانی و روسی در تهران به بررسی روابط دو کشور
پرداخت. 
دکترعلی اکبر ولایتی در مراسم گشایش این میزگرد، روابط ایران و روسیه 
را نمونه ای خوب از همکاریهای سیاسی و بین المللی خواند و گفت: دو
کشور در سطح همکاریهای دوجانبه، بین استانی، منطقه ای و بین المللی و
در زمینه های مختلف با یکدیگر در ارتباط هستند. 
وی با اشاره به تاثیرات بین المللی مناسبات ایران و روسیه اظهار
داشت: عدم تمکین روسیه از فشارهای کشورهای بزرگ برای تغییر روند
مناسباتش با ایران و عزم ایران به حفظ مناسبات ویژه اش با روسیه نشان 
می دهد که دو کشور به هیچ دولتی حق دخالت در امور خود را نمی دهند. 
معاون اول وزارت کشورهای مستقل مشترک المنافع روسیه نیز در این 
میزگرد به برنامه های روسیه برای توسعه اقتصادی خود اشاره کرد و
گفت: روسیه برنامه های میان مدت خود را برای سالهای 1997 تا 2000
تدوین کرده است و ما به شما اطمینان می دهیم، یک همکار قوی اقتصادی 
خواهید داشت. 
این میزگرد دو روزه امروز به کار خود پایان می دهد. در حاشیه این 
نشست وزیر امور خارجه به پرسشهای خبرنگاران در مورد مسایل جاری پاسخ 
داد. دکتر ولایتی در مورد روابط ایران و آلمان گفت که دو دولت مصمم 
هستند از تخریب روابط جلوگیری کنند وی در ادامه افزود: ایران از
دولت آلمان انتظار دارد که نشان دهددر چنین اتهامات موهن و واهی، نه 
مشارکت دارد و نه از آن دفاع می کند. 
وی افزود: نامه هلموت کهل و گفتگوی تلفنی وزیر امور خارجه 
آلمان نشان می دهد که این کشور مایل به تخریب روابط طولانی خود با
ایران نیست. 
وزیر امور خارجه تاکید کرد: برای هر کشوری در سیاست خارجی، 
خطوطقرمزی وجود دارد که کشورهای دیگر باید آن را رعایت کنند، این 
خطوط برای جمهوری اسلامی ایران ارزشهای اسلامی و ملی است. 
وی در پاسخ به این سئوال که آیا یوسف بن علوی حامل پیامی از
سوی کشورهای حاشیه خلیج فارس بود و قصد میانجیگری میان ایران و
امارات متحده عربی را داشته است گفت: در دیدار بن علوی با مقامات 
ایران، موضوعات مختلف منطقه ای بررسی شد. در عین حال، ایران برای حل 
مسائل خود با هرکشوری در خلیج فارس، نیازی به میانجی ندارد. 
وزیر امور خارجه در مورد تجدید نظر آمریکا در روابطش با ایران گفت 
ما تاکنون حرفی تازه از آمریکا نشنیده ایم و سیاستمان هیچ تغییری با
گذشته نکرده است. 
وی در مورد نیروگاه اتمی بوشهر اظهار داشت: طرح تکمیل نیروگاه اتمی 
بوشهر با همکاری روسیه آغاز شده است و همکاری دو کشور در این زمینه، 
در سطح خوبی بوده است.