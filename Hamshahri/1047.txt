رئیس مجلس سنای پاکستان روز پنجشنبه در اعتراض به بدرفتاری ماموران 
امنیتی سفارت آمریکا در پاکستان از شرکت در مراسم ویژه روز استقلال 
آن کشور که در سفارتخانه آمریکا در اسلام آباد برگزار شد خودداری 
کرد. 
به گزارش خبرگزاری جمهوری اسلامی از اسلام آباد براساس برنامه قبلی 
قرار بودوسیم سجاد در این مراسم به عنوان میهمان ویژه شرکت 
کند. 
ماموران امنیتی سفارت آمریکادر مقابل دروازه اصلی سفارت برخلاف 
عرف و آداب رسمی تشریفات و دیپلماتیک خودروی حامل رئیس مجلس سنای 
پاکستان را متوقف و آن را بازرسی کردند. 
به نوشته مطبوعات پاکستان ماموران امنیتی سفارت آمریکا پس از آن در
محوطه سفارت نیز بار دیگر اتومبیل و سیم سجاد را برای بازرسی مجدد
متوقف کردند که با اعتراض وی روبرو شد. 
رئیس مجلس سنای پاکستان دراعتراض به این اقدام از سفارت خارج 
شد و میهمانی مذکور تحت تاثیر عدم حضور میهمان ویژه قرار گرفت.