/1375 / 750904 /p3-3. jpg 
 
. سرویس شهری: سازمان‌ها ونهادهاي شهری عمومی و خصوصی باید در مقابل 
خسارتی که به صورت فردی یا گروهی به دیگران وارد می شود، احساس 
مسئولیت کنند و برای جبران خسارت وارده اقدام نمایند. 
یکی از کارشناسان برنامه ریزی شهری به خبرنگار ما گفت: گسترش شهر و
افزایش جمعیت، توسعه فعالیت های فنی، عمرانی واجتماعی و شتاب
زندگی در شهر، احتمال بروز خطا و واردآمدن خسارت به دیگران را توسط
سازمانهای خدماتی بیشتر می کند. 
تنی چند از شهروندان که تاکنون از حوادث مختلف دچار خسارت شده اند
می گویند: با سازمان های مسئول تماس گرفته اند اما توجهی به اظهارات 
آنها نشده است. این افراد همچنین از شکایت وپیگیری قضائی مسئله به 
دلیل اتلاف وقت و زیان های ناشی از آن خودداری کرده اند. 
چند روز پیش ترکیدن لوله آب در خیابان شهید بهشتی خیابان میترا
کوچه نکیسا در ساعت 7 صبح موجب آبگرفتگی و واردآمدن خسارت زیادی به 
اموال ساکنان این کوچه شد. 
صدها جلد کتاب، و سایل منزل ودیگر امکانات زندگی از بین رفت، چاه 
چند خانه ریزش کرد و جان ساکنان آن در معرض تهدیدقرار گرفت. 
ساکنان کوچه روز بعداز حادثه در پی طرح مشکل خود باهمشهری و
حضور خبرنگار سرویس شهری در جمع آنان، به عنوان گلایه و درد دل اظهار
داشتند: از زمان وقوع حادثه بارها با سازمان مسئول و دیگر سازمان‌ها
تماس گرفتند اما تا ساعت 9 صبح یعنی دو ساعت پس از ترکیدن لوله، 
جریان آب قطع نشد. 
. سلمانیان یکی از ساکنان محل گفت: وقوع این حادثه و نظایر آن در
شهرهای بزرگ دور از انتظارنیست اما پیامدهای آن درهرجامعه ای 
متفاوت است. 
اگر سازمانی که مسئول رسیدگی فوری و حل مشکل است سرعت عمل نشان 
ندهد و به یاری خسارت دیدگان نشتابد، به حس مسئولیت پذیری در جامعه 
لطمه وارد می آید. اهل کوچه از رسانه‌ها نيز گلایه داشتند که چرا در
مقابل حوادث شهری، حساسیت کافی نشان نمی دهندو علل بروز آن را
موشکافی وتجزیه و تحلیل نمی کنند. پرداختن همه جانبه به جزئیات یک 
حادثه، هرچند ممکن است خوشایند برخی سازمانهای خدمات عمومی و شهری 
نباشد، اما در نهایت موجب تقویت حس مسئولیت پذیری بیشتر در این 
نهادها می شود و فرهنگ شهرنشینی را ارتقاء می بخشد.