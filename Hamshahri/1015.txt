هنوز هم بسیاری زنان و مردان هستند که به مدد ایمان استوار خود
دشواریها را از پیش پای برمی دارند. زنان و مردان با ایمانی که در
برابر فشارهای مالی نیز مقاومت می کنند و فریب زرق و برق دنیای خاکی 
را نمی خورند. اعضای خانواده یارمحمدی ساکن یکی از شهرکهای اطراف 
کرج که جمعه گذشته با خانواده ای دیگر برای گذران روز تعطیل به منطقه 
دیزین رفته بودند یک کیف پیدا کردند که مقدار زیادی پول، طلا، وسایل 
و مدارک در آن بود. 
این خانواده از همان روز تلاش زیادی کرد تا صاحب کیف رابیابد. 
پدر خانواده دیروز در تماسی باروزنامه، گفت: یک هفته است تلاش 
می کنیم صاحب کیف را پیداکنیم و سرانجام دیروز موفق شدیم اما تا
مطمئن نشویم که او صاحب واقعی است کیف را تحویل نمی دهیم. 
او به ما گفت: در این مدت هرگز این فکر به ذهن او وخانواده اش 
خطور نکرده است که محتویات کیف را تصاحب کنند. 
دقت کنیم که وفاداری این گونه زنان و مردان با ایمان به ارزشهای 
انسانی و اسلامی، تداوم بخش زندگی سالم در جامعه است و زمانی که 
وفاداری به ارزش‌ها در افرادنهادینه شود، حتی مشکلات و فشارهای مالی 
نیز آنان را از راه راست دور نمی کند. 
ما نیز به نوبه خود اقدام خانواده یارمحمدی را ارج می نهیم و آماده 
کمک هستیم تا کیف به صاحب اصلی آن بازگردانده شود.