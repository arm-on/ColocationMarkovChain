. واحد رسانه های خارجی همشهری: در آلمان، خودرو همواره نماد غایی 
موقعیت اجتماعی بوده است و به نوعی نشان دهنده موفقیت شخص در زندگی 
می باشد. افزایش موارد عصبانیت رانندگان در خیابانها و جاده‌ها باعث 
نگرانی مقامات شده است. از هر 10 راننده، 3 نفر نسبت به آزار از سوی 
دیگر رانندگان ابراز ناراحتی می کنند. به نظر می رسد نوعی بیماری خشم 
جاده در این کشور شایع شده باشد اکنون مجازات قانونی سختی برای این 
موارد تعیین شده است. 
به گزارش تلویزیون بی بی سی، حرکت در خط تندرو بزرگراههای آلمان با
صحنه هایی از این دست همراه است: خودرویی به سرعت از پشت نزدیک 
می شود، با چراغ زدن خواهان باز شدن راه و گذشتن از خودروی جلو می شود
و سپس با سرعت هر چه تمامتر به مسیر خود ادامه می دهد. اکنون چنین 
کاری ممکن است باعث جریمه راننده خودرو پر سرعت به اندازه نصف 
دستمزد او شود. پلیس آلمان توجه بیشتری به سوءرفتار و عصبانیت 
رانندگان در بزرگراه‌ها می کند خشم جاده در آلمان رو به فزونی 
است. 
جریمه هایی که برای قانون شکنی در بزرگراه‌ها تعیین شده است، گاه به 
1500 دلار می رسد. با این حال، عصبانیت رانندگان گویی به صورت نوعی 
بیماری شایع در جاده‌ها وجود دارد. از هر 10 راننده، 3 نفر می گویند
یک بار در سال یا بیشتر به هنگام رانندگی مورد آزار سایررانندگان 
قرار گرفته اند فشارهای زندگی جدید قدرت تحمل رانندگان را در
برابر رانندگان دیگری که در برابر آنان قراردارند، کم کرده 
است. یک روانشناس که مدت‌ها روی این پدیده تحقیق کرده است، می گوید: 
چنانچه راننده روزی پر از مناقشه و مباحثه با رئیس یا همسر خود
داشته باشد، این عصبانیت با او به خودرو منتقل می شود. نشستن در
خودرو راننده‌ها را به نشان دادن رفتار پرخاشگرانه وا می دارد. 
براساس مقررات راهنمایی ورانندگی آلمان بروز دو مورد پرخاشگری از
سوی هر راننده ای کافی است تا به ضبط گواهی نامه رانندگی او
بیانجامد.