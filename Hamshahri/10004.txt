. سرویس شهری: به منظور تعریض جاده لشگرک تا گردنه قوچک در شمال شرقی 
تهران، پاسگاه انتظامی ازگل که درحال حاضر مانع شروع عملیات تعریض 
این جاده است، برچیده می شود. اولین کلنگ احداث پاسگاه جدید در تقاطع 
جاده لشگرگ - شهرک قائم روزگذشته در زمینی به وسعت 2500 مترمربع با
حضور فرمانده نیروی انتظامی تهران و شهردار منطقه 4 به زمین زده 
شد. 
پاسگاه جدید با 1500 مترمربع زیربنا در سه طبقه ازسوی شهرداری منطقه 
4 ساخته می شود و به جای پاسگاه قدیم ازگل تحویل نیروی انتظامی 
می شود. با برچیده شدن پاسگاه فعلی، راه دسترسی به شهرک قائم از طریق 
پل روگذر عابرپیاده امکان پذیر خواهد شد. 
جاده لشگرگ به صورت چهار بانده با عرض 76 متر دارای دو باند تندرو و
دو باند کندرو خواهد بود. قرار است این طرح تا پایان سال 76 به 
بهره برداری برسد.