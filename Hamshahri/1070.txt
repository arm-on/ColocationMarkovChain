. سرویس شهری: سه پارک جدید به وسعت فضای سبز محدوده شهرداری منطقه 3
تهران اضافه شد. 
روابط عمومی شهرداری منطقه 3 گزارش داد: پارک های جدید در خیابان های 
شهید کلاهدوز، آفریقا و کردستان این منطقه احداث شده اند که با
بهره برداری از آنها به میزان 15 هزار متر مربع فضای سبز جدید به این 
منطقه اضافه گشته و تعداد پارکهای منطقه به 65 واحد رسید. 
در این گزارش آمده است: 
توسعه شبکه آبرسانی فضای سبزدر بزرگراه‌ها و نیز کاشت چمن در
راستگردها و چپگردهای حاشیه بزرگراههای شهید حقانی و شهیدهمت 
با صرف هزینه ای بالغ بر 2 میلیارد ریال در دست اجراست که شامل 
لوله گذاری مسیرهای آبرسانی نیز می شود.