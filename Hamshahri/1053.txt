شیمون پرز رهبر حزب کارگر و نخست وزیر پیشین رژیم صهیونیستی دیروز در
مصاحبه ای گفت: اگر دولت راستگرای جدید اسرائیل از بازپس دادن 
بلندیهای جولان به سوریه خودداری کند، بی ثباتی در منطقه خاورمیانه 
افزایش، خواهد یافت. 
به گزارش آسوشیتدپرس ازبیت المقدس، وی در مصاحبه باروزنامه 
یدیوت آهارونوت گفت: در صورت عدم عقبنشینی از جولان روابط ما
با سوریه دستخوش آشفتگی خواهد شد و آن گاه سوریه با اعمال فشار بر
تمامی دنیای عرب می کوشد سیاست مصر را به سود خود تغییر دهد. پرز
افزود: در لبنان نیز با مشکلات زیادی روبرو خواهیم شد پرز گفت: 
سوریه، فلسطینی‌ها را نیز زیرفشار خواهد گذاشت. گرچه مقامهای 
خودگردان فلسطین خواهان صلح هستند اماگروههای دیگری نیز در آنجا
وجود دارند که از مقامهااطاعت نمی کنند و براثرمخالفتهای 
اسرائیل با روندصلح جان تازه ای گرفته اند. 
شیمون پرز در انتخابات نهم خرداد گذشته با اختلاف کمتر ازیک درصد
آراء از حریف دست راستی خودنتانیاهوشکست خورد. نتانیاهو وعده 
داده است روندصلح را کندسازد و در عوض بر مسایل امنیتی تاکید
بیشتری کند. 
پرز گفت: معتقد است که حماس موجب شکست وی شده است زیرادر جریان 
انتخابات با انجام چهار عملیات، موجب مرگ 59 نفر شد و حزب
نتانیاهوبابزرگنمایی این عملیات، جوانه های ترس و وحشت را در دل 
رای دهندگان اسرائیلی تقویت کرد.