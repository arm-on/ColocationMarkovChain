. سرویس شهری 250 پدربزرگ و مادربزرگ به همراه نوه های خود از سراسر
ایران و شخصیت های علمی، پیشکسوتان ورزش و هنرمندانی که در نقش 
پدربزرگ و یا مادربزرگ بازی کرده اند، ساعت 14 فردا در فرهنگسرای 
خاوران گردهم می آیند. 
به گزارش روابط عمومی فرهنگسرای خاوران، این گردهمایی با عنوان جشن 
پدربزرگ‌ها و مادربزرگ‌ها با همکاری و مشارکت روزنامه آفتابگردان، 
شبکه دوم صدا و سیما، سازمان بهزیستی و فرهنگسرای خاوران برگزار
می شود. روزنامه آفتابگردان چندی پیش به مناسبت روز جهانی سالمندان و
برای تجلیل از پدربزرگ‌ها و مادربزرگ‌ها، مسابقه ای با عنوان پدربزرگ، 
مادربزرگ سلام برگزار کرد که بیش از 2500 نوجوان از سراسر کشور در
این مسابقه شرکت کردند. 
در مراسم فردا آثار برگزیده نوجوانان قرائت می شود و قطعات نمایشی 
سرود و دیگر برنامه های سرگرم کننده به اجرا درمی آید.