اشکالی در آزمون سراسری 
آزمون سراسری کنکور امسال که در بخش نظام جدید و نظام قدیم به طور
جداگانه برگزار شد، نقائصی داشت که به یک موردآن اشاره می کنم. 
این که اگر آزمون به طور جدا از هم انجام شده چگونه رتبه بندی و
نمرات شرکت کنندگان در آزمون برای هر دو گروه نظام جدید و نظام قدیم 
یکجا اعلام می شود. آیا بهتر نبود رتبه بندی‌ها نيز به طور جدا جدا
تعیین و اعلام می شد تا حقی از کسی ضایع نشود؟
اکبر اردی موسی 
یک نکته در مورد باشگاه ورزشی انقلاب
سال گذشته هنگام برپایی نمایشگاه آسیایی در محل باشگاه انقلاب، 
متصدیان ورزشگاه با صدور قبوض ورزشی باشگاه برای مجوز خودرو محل 
باشگاه را تبدیل به پارکینگ عمومی کردند. اینک نیز (از تاریخ 
28/2/75 الی 1/3/75) ضلع شمال شرقی باشگاه تعدادی گاو اسکان داده 
شده است. لطفا از مدیریت این ورزشگاه سوال شود حیف نیست یکی از
بهترین مراکز ورزشی که مورد مراجعه خارجی‌ها نيز هست تبدیل به 
گاوداری و پارکینگ شود؟
منوچهر صادقی - عضو باشگاه 
جایزه چه شد؟
حدود چهار ماه پیش از طریق روزنامه‌ها اسامي برندگان مسابقه طرح 
شده از سوی شرکت نفت پارس اعلام شد و طبق دستورالعمل متولیان شرکت، 
برندگان مسابقه مدارک لازم را به آدرس واحد روابط عمومی این شرکت 
ارسال داشته اند. اما تاکنون از ارسال جایزه برندگان خبری نیست. 
منصور قاسمی 
آب و برق خورموج 
مطابق اطلاعیه سازمان آب منطقه هر هفته سه روز آب مشروبشهرستان 
خورموج از توابع بوشهرقطع می شود، تاسف بیشتر این که برق این 
شهرستان نیز هر روزدو، سه بار قطع است. اگر گرمای توان فرسای 
تابستان را نیز به این معضل اضافه کنیم در این صورت مشکل غیرقابل 
تحمل مردم خورموج بیشتر ملموس می شود. لطفا بگویید چه کنیم؟
رضا منصوری 
وام ازدواج 
به استناد اطلاعیه های مکرر، پرداخت وام ازدواج از سوی بانک های کشور
به دو برابر افزایش یافته است. من یکی از واجدین شرایط دریافت وام 
ازدواج هستم که به هر یک از شعب بانک‌ها مراجعه کردم می گویند چنین 
دستورالعملی صادر نشده است! اینک این سوال مطرح است که اگر ایجاد
تسهیلات برای بانک‌ها ميسر نیست چرا مردم را امیدوار می کنید؟
متقاضی وام ازدواج