. سرویس شهرستانها: طرح مدیریت منابع جنگلی خارج از جنگلهای شمال 
کشور، امسال در سطح 194 هزار هکتار از مناطق جنگلی به اجرا درآمد. 
به گزارش خبرنگار ما از ساری، شمس الله شریعت نژاد معاون فنی سازمان 
فنی جنگل‌ها و مراتع کشوردر امور جنگل، دیروز همچنین هدف از اجرای 
این طرح را حفاظت، احیاء، توسعه و بهره برداری اصولی از منابع 
طبیعی، فقرزدایی ایجاد اشتغال و افزایش درآمد بهره برداران در مناطق 
رویشی ارسباران، زاگرس، مرکزی و استانهای جنوبی کشور ذکر کرد و
افزود: طرح مدیریت منابع جنگلی با مشارکت مردم و در قالب تعاونیهای 
بهره برداری و احیای منابع جنگلی اجرا می شود و در سال آینده وسعت 
مناطق تحت پوشش به 600 هزار هکتار افزایش خواهد یافت. 
به گفته وی برای جلب مشارکت بیشتر مردم و توجه بیشتر به جنبه 
اقتصادی طرح، در اراضی مستعدمناطق یادشده، گونه هایی نظیربادام، 
گردو، مو، زیتون، بنه و سایر گونه های مثمر دو منظوره کشت خواهد
شد.