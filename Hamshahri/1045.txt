یلتسین، چرنومیردین را مامور تشکیل کابینه کرد
یلتسین: پس از انتخابات، مردم نباید به دو دسته برندگان و
بازندگان تقسیم شوند
آمریکا، آلمان، فرانسه، چین وژاپن پیروزی یلتسین را تبریک گفتند
پیروزی بوریس یلتسین رئیس جمهوری روسیه در پر التهابترین انتخابات 
این کشور، واکنش های داخلی و خارجی فراوانی به دنبال داشت. 
به گزارش خبرگزاریها از مسکو، یلتسین در نخستین پیام خود پس از
پیروزی بر گنادی زوگانف رقیب کمونیستش انتخابات را آزاد و منصفانه 
خواند و به مخالفان خود قول داد که در دولت وی برای همه کسانی که 
رای دهندگان به آنها اظهار اطمینان کرده اند جای کافی وجود دارد. 
وی روز پنج شنبه در یک پیام رادیو و تلویزیونی اظهار داشت: روسیه 
انتخابات پر التهابی راپشت سر گذاشته است اما مردم پس از
انتخابات نباید به دودسته برندگان و بازندگان تقسیم شوند. 
یلتسین گفت ما دارای یک کشورهستیم و سرنوشت مشترک آن راباید
خودمان تعیین کنیم. 
وی افزود: ما با انتخابات روزچهارشنبه به خود و خارجیان ثابت 
کردیم که روسیه کشوری قدرتمند است و ما ملتی بزرگ هستیم و باید در
راه شکوفایی آن گام برداریم. 
یلتسین روز چهارشنبه با کسبحدود 53 درصد آراء بر رقیب خود
زوگانف که حدود 41 درصد آراءرا بدست آورد، به پیروزی رسید. 
کمونیست های روسیه نیز با پذیرش شکست خود در انتخابات گفتند به 
مبارزه خود برای کسب قدرت ادامه خواهند داد اما برای این کار به 
تندروی متوسل نخواهند شد. 
به گزارش خبرگزاری روسی اینترفاکس ویکتور انپیلف رهبرحزب
زحمتکشان روسیه پیش به سوی اتحاد شوروی با ابراز خوشبینی از میزان 
آراء زوگانف گفت: در شرایط تحریم اطلاعاتی کمونیست‌ها و توطئه جناح 
یلتسین برای ترساندن مردم بخش قابل ملاحظه ای از اهالی روسیه از
زوگانف حمایت کرده اند. 
انپیلف که همواره به عنوان عامل احتمالی اقدامات تندروانه در صورت 
شکست زوگانف معرفی می شد تاکید کرد طرفداران وی از راههای مسالمت آمیز
در راه کمونیسم، برابری و عدالت گام برخواهند داشت. 
ژنرال الکساندر روتسکوی معاون سابق یلتسین که از متحدان سرسخت 
زوگانف است، گفت نتایج انتخابات را با آرامش کامل و بدون روی آوردن 
به احساسات می پذیرد. 
وی افزود از هم اکنون باجمع بندی نتایج کارهایمان بایدبه تعیین 
استراتژی و اهداف آینده خود بپردازیم. 
وی همچنین آمادگی خود برای خدمت در دولت ائتلاف ملی روسیه را اعلام 
کرد. 
آناتولی لوکیانف از متحدان اصلی زوگانف ضمن اعتراف به شکست وی در
انتخابات روزچهارشنبه تاکید کرد یلتسین بایدبا احترام به آراء
30 میلیون نفر کسانی که به زوگانف رای دادند دولت ائتلاف ملی تشکیل 
دهد. 
بازتاب جهانی پیروزی یلتسین بیش از بازتاب داخلی آن بود. 
به گزارش خبرگزاریها، دولت های آمریکا، آلمان، ژاپن، فرانسه، چین و
بسیاری کشورهای دیگر با ارسال پیام های تبریک برای یلتسین خشنودی خود
را از شکست کمونیست‌ها ابراز کردند. 
یک مقام ارشد پیمان آتلانتیک شمالی (ناتو) پیروزی یلتسین رامایه 
آرامش ناتو توصیف کرد وگفت ما منتظریم یلتسین دولتی تشکیل دهد که 
متعهد به اجرای اصلاحات سیاسی و اقتصادی باشد و کسانی را در دولت 
وارد کند که به برقراری روابط محکم با ناتو معتقد باشند. 
در همین حال، یلتسین ساعتی پس از اعلام رسمی پیروزی اش ویکتور
چرنومیردین نخست وزیر کنونی روسیه را مامور تشکیل کابینه کرد. به 
گزارش خبرگزاری جمهوری اسلامی از مسکو چرنومیردین پس از دریافت حکم 
نخست وزیری گفت: مردم روسیه با انتخاب دوباره یلتسین به عنوان رئیس 
جمهوری جدید خود برای ابد با کمونیسم وداع کردند.