تا سال دیگر صبر کنید! 
چندی پیش از کارخانه آزمایش یکدستگاه فریزر از نوع (آ. اف / 10) دانفوس 
آلمان و مجهز به صفحه دیجیتالی و با نرخ آزاد خریداری کردم، اما پس 
از تحویل مشاهده شد که دیواره داخلی ترک دارد. ناگزیرهمراه با کارت 
ضمانت به دفتر کارخانه در خیابان دماوند مراجعه کردم و با مدتی معطلی 
فریزر دیگری تحویلم دادند که بدون صفحه دیجیتالی و با موتورایتالیایی 
است. در پاسخ اعتراض من تنها جوانی که گرفتم این بود که همین موجود
است اگر نمی خواهیدتا سال دیگر صبر کنید! 
زرتاج
مانع ترافیکی در ابتدای کوچه رودبار شرقی - روبه روی کوچه 
پیام نرسیده به میدان محسنی، یک مانع ترافیکی به صورت چاله ایجادشده 
است تا از رفت و آمد خودروها در این معبر جلوگیری شود، اما چون 
هیچگونه علامت ونشانه ای ندارد، باعث افتادن خودروها در این دست انداز و
وارد آمدن خسارت می شود جا دارد، نسبت به نصب نشانه های راهنمایی در
این کوچه اقدام شود. 
ساکن محل 
لزوم توجه به پارک ملت به اتفاق خانواده برای استفاده از هوای 
آزاد به پارک ملت رفتیم. فضای سبز خوبی داشت ولی متاسفانه آب دریاچه 
قایقرانی به حدی کثیف و بدبو بود که از قایقرانی بر روی آب منصرف 
شدیم، ضمن تشکر از زحمات شبانه روزی و بی شائبه شهرداری منطقه و دیگر
کارگزاران زحمتکش، از شهردار محترم تقاضا داریم برای آبدریاچه پارک 
ملت چاره ای بیندیشند و دستور فرمایندتا آب دریاچه لایروبی و به امور
محیطزیست پارک نیزتوجه بیشتری مبذول گردد تا شهروندان از این 
مکان تفریحی و زیبا به نحو احسن استفاده کنند. 
شهروند تهرانی 
آبی که هرز می رود
لوله اصلی آب در انتهای شاپور (شوش غربی) روبروی اورژانس - کوچه 
پاریسیان حدود شش ماه است ترکیده و آب هرز در کوچه جریان دارد. مردم 
تاسف می خورند که سازمان آب با آن همه تبلیغات برای صرفه جویی در مصرف 
آب چگونه بخود اجازه می دهد آب اینچنین تلف شود. 
بهمن یاوری 
پرسی گاز می خواهند
ساکنان میدان منیریه به ویژه ساکنان محله کوی فردوس از مشکل کمبود
کپسول گاز (پرسی گاز) رنج می برند. از آنجا که این منطقه از نعمت گاز
شهری محروم است در فصل سرما نیاز به گاز ازضرورت هاست. از شرکت 
پرسی گاز انتظار دارد حداقل هفته ای یکبار سری به این محله بزند. 
متاسفانه بخش شکایات پرسی گاز عنایتی به تقاضای مردم ندارد. 
ساکنان کوچه فردوس میدان منیریه