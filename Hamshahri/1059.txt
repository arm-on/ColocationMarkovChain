مدتی پیش به همراه چند نفر ازدوستداران طبیعت عزم کوه کردیم. به 
همین منظور تعدادی نهال زیبا هم تهیه کرده و برای کاشتن در طبیعت 
سبز با خود بردیم. صعود به کوههای زیبای پراو و کرمانشاه هدف ما بود
و کاشتن درختان هدف والاتر ما... 
پس از مدتی کوهپیمایی به محلی به نام کلین زرد و چشمه زیبایش که 
به همین نام مشهوراست و در زیر دیواره زیبایی قرار دارد و جزو
ارتفاعات سه کل می باشد توقفی کوتاه کردیم، و تعدادی از نهال‌ها را در
آن نزدیکی کاشتیم و با خوشحالی و شور و شعف فراوان به راهمان ادامه 
دادیم. هنوز 500 متری از محل دور نشده بودیم که دیدن صحنه ای دلخراش 
وزشت روح، جسم و دلمان را آزرد درختی بزرگ، زیبا و تنومند که در
این محل بود به درختی زشت، متروک و شکسته مبدل شده بود. تا توانسته 
بودند شاخه هایش راشکسته و هیزم و زغال کرده بودند و بقیه را همانطور
شکسته روی درخت آویزان رها کرده بودند. وقتی به یاد گذشته نه چندان 
دور این درخت می افتادم بیشتر آزرده می شدم. محلی با سبزه زاری بسیار
زیبا، طبیعتی جذاب، چشمه ساری زلال بنام وزمان سایبانی بسیار بزرگ و
زیبا و الان متروک و زشت و آلوده.. که باید پرسید مسئول بی توجهی 
کیست؟ وترمیم و احیای مجدداین درخت و سبزه زار و دهها مورد مشابه و
آموزش و ترویج فرهنگ استفاده صحیح از محیط زیست جزو وظایف اساسی 
کدام سازمان است؟ آیا نباید فکری به حال این مسئله و مسائل مشابه و
مخربین محیط زیست کرد؟... 
به امید روزی که فعالیتهای گسترده سازمان محیط زیست و همکاری مردم 
خوب و حافظان محیط زیست بیشتر شود و سرسبزیهای طبیعی را مجددا احیا
کنیم. 
کرمانشاه- یوسف سوری نیا