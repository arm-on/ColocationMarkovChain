. واشنگتن - آسوشیتدپرس: آلن گرین سپان اقتصاددان 70 ساله محافظه کار
آمریکائی که در این کشور به دشمن شماره یک تورم پول معروف است برای 
سومین بار برای یک دوره 4 ساله به ریاست شورای پول آمریکا و مسئول 
سیاست پولی این کشور انتخاب شد. از 98 سناتور حاضر در جلسه سنای 
آمریکا 91 تن به او رای موافق دادند. شورای پول آمریکا یک واحد منفک 
از سه قوه اجرائی، قضائی و مقننه این کشور است که متفقا دولت این 
کشور را تشکیل می دهند، بنابراین در سیاستهای پولی خود تنها منافع 
کشور را در نظر می گیرد نه خواستهای دولت را.