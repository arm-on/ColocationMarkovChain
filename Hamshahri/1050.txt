ویلیام پری وزیردفاع آمریکا اعلام کرد این کشور در حال بررسی منتقل 
کردن سربازان خود از ریاض پایتخت عربستان، به مناطق دورافتاده ای در
این کشور است. 
به گزارش خبرگزاری جمهوری اسلامی به نقل از رادیوبی بی. سی، 
وزیردفاع آمریکاافزود: نیروهای آمریکایی درصورتی که در
پایگاههایی مانندپایگاه الخرج عربستان واقع درجنوب این کشور
مستقر باشند، مورد محافظت قرار خواهندگرفت. وزیردفاع آمریکا که 
درفرانکفورت آلمان سخن می گفت، همچنین اظهار داشت: آمریکا به 
فراخوانی نیروهایش از عربستان نمی اندیشد. در این حال، شاهدان 
عینی گفتند پلیس عربستان درپی انفجار اخیر مقر نظامیان آمریکایی 
در ظهران، اقدامات امنیتی را در اطراف ساختمان های دولتی و جاده های 
اصلی، افزایش داده است. 
به گزارش خبرگزاری فرانسه، حدود 100 پلیس مسلح به مسلسل، طی هفته 
جاری در اطراف شورای مشورتی عربستان مستقر شده اند.