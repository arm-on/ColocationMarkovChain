فوتبال جام آزادگان پیروزی و استقلال در تهران بازی می کنند
. سرویس ورزشی: در گرمای طاقت فرسای فصل تابستان جام آزادگان دومین 
دور منظم و جدی خود را تجربه می کند. 
به دلیل نبود زمین استانداردبرای انجام بازیهای رسمی وهمچنین 
اردوهای دارازمدت برای تیم ملی، لیگ در بهار بهترین فصل سال انجام 
نگرفت و اکنون در این گرما که حتی راه رفتن درآن مشکل است باید
90 دقیقه بازیکنان را به مبارزه دعوت کرد. 
همانطور که قبلا نیز عنوان کرده بودیم، اگر آغاز مسابقه های فوتبال 
از اسفندماه هر سال آغازشود. اکنون در این شرایطبازیهای دور رفت 
به پایان رسیده بود و تیمها در حال استراحت، تجدید قوا و آماده 
شدن برای بازیهای دور برگشت بودند و فصل گرما را نیز پشت سر گذاشته 
بودند بهر صورت باید از این شکل لیگ نیز بهره لازم را برد. 
تیمها در هفته قبل نشان دادندکه هنوز تا شرایط آرمانی راه درازی 
در پیش رو دارند که البته در بین آنها نیز چند تیم استثناء هستند
بهمن یکی از این تیمهاست که دور از جنجال و در کمال آرامش تیم خود
را بسته و در آمادگی به سر می برد. 
این تیم در زمانیکه اکثر تیمهادر تب نقل و انتقالات اسیربودند
دوران آماده سازی را طی می کرد. 
ذوبآهن، صنعت نفت و کشاورزنیز چنین وضعیتی داشتند و به انسجام 
نسبی رسیده اند. استقلال وپیروزی نیز از این هفته باردیگر خود را
به عنوان مدعی مطرح می کنند، البته استقلال هنوز ازجو قهرمانی در
جام حذفی بیرون نیامده و بیشتر توجهش به آن جام معطوف است. 
پیروزی سال گذشته مزد حوصله واعتماد به استانکو راگرفت وقهرمان 
شد برای این تیم استمرارراه سال قبل باز هم می تواندمنجر به 
قهرمانی شود. امروز وفردا در تهران و شهرستانها هشت بازی انجام 
می گیرد. 
دو تیم از ترکیب یک تیم امروز در ورزشگاه آزادی دو بازی حساس 
انجام می گیرد، ابتداپیروزی میزبان پیام مقاومت است. 
پیروزی اولین گام را بد برداشت و سه امتیاز حساس را از دست داد
این تیم در واقع فریب حریفان ضعیف تیم ملی در بازیهای مقدماتی جام 
ملتهای آسیا را خورد و از استراتژی استانکو دور شد. در پیروزی علی 
دایی با تمام قدرتی که دارد پیروزی را اسیر یک تاکتیک مشخص کرده و
اگر او مهار شود این تیم به بن بست می رسد. اگر به استانکو قدرت لازم و
آرامش داده شود او می تواند پیروزی را به یک تیم تاکتیک پذیر مثل سال 
قبل تبدیل کند. 
پیام نیز با جوانان سابق پیروزی برای قربانی کردن قهرمان فصل قبل 
به میدان می رود. قاسم عطایی، شهرام براتپور، بهزاد داداش زاده و نیما
نکیسا با آشنایی کامل به دیدار پیروزی می روند. 
بازی زیبا از یک مجموعه اما دیدار بهمن با پاس را بایدبازی 
بزرگ هفته دانست. دو تیم در واقع مخلوطی از هم هستند. پاس با مربی و
بازیکنان سال قبل بهمن شگل گرفته و بهمن را همانهایی تشکیل می دهند
که روزی با پاس بر بام فوتبال آسیا ایستادند. 
دو تیم اگر اسیر احتیاط نشوند یکی از زیباترین بازیها را به نمایش 
می گذارند. 
استقلال و تجربه سال گذشته روز جمعه نیز شش بازی انجام می شود در
ورزشگاه آزادی استقلال با ملوان بازی می کند. استقلال پس از یک سفر
خسته کننده به دیدار تیمی می رود که پس از سال‌ها نفرات بومی خود را
جمع کرده است استقلال سال قبل فقط به این دلیل به مقام قهرمانی 
نرسید که بازیهای اول فصل را به راحتی از دست داد اگر استقلال از
تجربه سال پیش درسهای لازم را گرفته باشد در این میدان با تمام قوا
به میدان می رود. 
ملوان نیز قوی ترین تیم چند سال اخیر را در خطه گیلان جمع کرده 
اما هنوز به وحدت مورد نظرنرسیده است. 
در تبریز، تراکتورسازی به دیدارکشاورز می رود. تراکتور در خانه به 
تیمی باج نمی دهد مگر آنکه جوانان کشاورز با قدرت فیزیکی بالا گام 
بلندی بسوی صدر جدول بردارند. 
در آبادان نفت با شموشک بازی می کند در آبادان، صنعت نفت با
بازیکنان تکنیکی و گرمای بی حداین شهر در اندیشه سه امتیاز است. 
در شیراز برق با سپاهان اصفهان بازی می کند. این بازی مشخص می کند
که برق با تیم سال گذشته فاصله گرفته یا هنوز قدرت جان گرفتن را
دارد. 
این بازی برای محمود یاوری مربی برق حساب جداگانه ای دارد استقلال 
اهواز نیز در تبوتاب تعویض مربی با ذوب آهن پیکار می کند. 
وپلی اکریل نیز به دیدارماشین سازی می رود. در ارتباط بابازی سال 
قبل این دو تیم هنوزبحث است این دیدار واقعیتهای آن بازی را برملا
می کند. 
زیرنویس عکس: 
بهمن و پاس سال گذشته دربازی رفت نتیجه عجیبی گرفتند. بهمن با
مربیگری کریمی چهارگل به پاس زد. امروز کریمی روی نیمکت پاس 
می نشیند و ازسه بازیکن قرمزپوش بهمن که درعکس مشخص اند، تاتار و
حیدری به پاس پیوسته اند و استیلی در سنگاپور بازی می کند. شافعی با
پیراهن سبز پاس به پیروزی پیوسته و قاسمپور نیز در مقام مربی تیم 
سپاسی شیراز انجام وظیفه می کند این دیدار از تمام جهات دارای هیجان 
و اضطراب خاصی است، باید دید تیم میداندار کدام است.