. سرویس شهری: یک مقام مسئول در شهرداری منطقه 20 تهران روند بهسازی 
اماکن مقدسه و ساماندهی گورستان های شهرری را مطلوب و منطبق با ضوابط
و توافق های دوطرفه شهرداری و صاحبان مقابر برشمرد. 
رضا پسندیده مشاور اجرایی شهردار منطقه 20 ضمن ارائه گزارشی در
این زمینه گفت: تاکنون با همکاری 370 تن ازصاحبان مقابر
ابن بابویه طرح بازسازی این گورستان با توفیق انجام شده و چنانچه 
صاحبان 30 آرامگاه مسقف دیگر این گورستان توافق کنند، مرحله اول این 
طرح در ابن بابویه پایان خواهد یافت. 
وی همچنین اظهار امیدواری کردکه کار ساماندهی گورستان های 
امامزاده عبدالله و مسجدماشاءالله نیز تا پایان سال جاری به 
پایان برسد. 
شایان ذکر است که طرح ساماندهی گورستان های درون محدوده خدمات 
شهری شهرری براساس درخواست های مکرر مردم و براساس تصمیمات شورای 
تامین امنیت شهر تهران از سوی شهرداری منطقه 20 از سال 74 شروع شده 
است.