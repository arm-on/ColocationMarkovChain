. سرویس سیاسی: در راستای همکاریهای منطقه ای جمهوری اسلامی ایران، 
ترکمنستان و ارمنستان بدون تبادل ارز، برخی نیازمندیهای یکدیگر را
تامین می کنند. 
دکتر ولایتی وزیر امورخارجه کشورمان پس از شرکت در اجلاس سه جانبه 
تهران، عشق آباد وایروان در گفتگو با واحد مرکزی خبر بااعلام 
خبر فوق افزود: 
وزیران امورخارجه سه کشورایران، ترکمنستان و ارمنستان درپایان 
این اجلاس توافق کردنددبیرخانه ای در بانک مرکزی جمهوری اسلامی 
ایران در تهران تشکیل شود تا هماهنگیهای لازم برای تبادل کالا بین 
سه کشور از طریق این دبیرخانه صورت گیرد. 
وی افزود: براساس توافق سه کشور جمهوری اسلامی ایران درقبال 
دریافت کالاهای مورد نیازاز ارمنستان معادل 20 میلیون دلارکالا و
خدمات مورد نیاز ترکمنستان را در اختیار این کشور قرار می دهد و در
مقابل ترکمنستان نیز معادل 20 میلیون دلار گاز مورد نیاز ارمنستان را
به این کشور صادر می کند. 
در پایان دکتر ولایتی به تجاوزهلی کوپترهای ترکیه به مناطق مرزی 
ایران اشاره کرد و با تاکید بر اینکه هیات مشترکی مشغول بررسی این 
واقعه است اعلام کرد: جمهوری اسلامی ایران در دفاع از امنیت شهروندان 
و حفظ تمامیت ارضی خود به هیچ عنوان مسامحه نخواهد کرد.