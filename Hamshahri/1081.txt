در هوای گرم تابستانی تن سپردن به آب لذتبخش است و به همین علت 
استخرها و رودخانه های اطراف شهرها مملو از جمعیتی است که می خواهند
با شنا و آبتنی با گرمای هوا مقابله کنند و در این میان اشتیاق 
کودکان به آب و آببازی بیش از بزرگترها می باشد و از هرفرصت و
امکانی ولو اندک برای پرداختن به این سرگرمی مفرح استفاده می کنند
که در پاره ای ازمواقع برای سلامتی آنان خطرآفرین است. جویها و
کانالهای هدایت آبهای سطحی، یکی از مکانهایی است که کودکان را جذب
خود می کند بدون آنکه از مضرات آن آگاه باشند. ممکن است برخی دلیل 
بیاورند در برخی از مناطق شهری استخرها پاسخگوی نیاز جمعیت نیست و
رفتن به اطراف شهر نیز برای بسیاری از خانواده‌ها پر زحمت است، اما
این دلایل در مقابل خطراتی که بازی در مکانهای نامناسب سلامتی کودکان 
را تهدید می کند، منطقی به نظر نمی رسد. 
دقت کنیم به علاقه و اشتیاق ونیاز کودکان به آب و آببازی، توجه 
کنیم و شرایطی را فراهم سازیم تا به مکانهایی که بهداشت آنها تضمین 
شده باشد، دسترسی داشته باشند مطمئنا به زحمتش می ارزد.