. سرویس سیاسی: فاروق الشرع وزیر امورخارجه سوریه در تماسی تلفنی با
دکتر ولایتی وزیر امورخارجه کشورمان وی را در جریان نتایج دیدارش از
بحرین و گفتگوهای خود با مسئولان این کشور قرار داد. به گزارش واحد
مرکزی خبر به نقل از رادیو امان، وزیر امورخارجه سوریه در دیدارهایی 
از تهران و منامه پیامهای حافظ اسد رئیس جمهوری سوریه را تسلیم آقای 
هاشمی رفسنجانی رئیس جمهوری ایران و شیخ عیسی بن سلمان آل خلیفه امیر
بحرین کرد. 
بنابراین گزارش وزیر امورخارجه بحرین در دیدار با فاروق الشرع، 
از تلاشهای سوریه برای بهبودروابط میان منامه و تهران و حفظامنیت، 
استقلال و آرامش منطقه قدردانی کرد. وی همچنین از تلاشهای سوریه که 
منجر به توافق درخصوص قطع حملات تبلیغاتی میان بحرین و ایران که 
نخستین گام در جهت بهبود روابط دو کشور است تشکر کرد.